<!DOCTYPE html>
<html lang="nl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="https://toasterbath0758.github.io/look-and-feel-styleguide-BCK/styleguide-buurtcampuskrant.css">
    <link rel="stylesheet" href="/opdracht alles/CSS opdracht/style.css">
    <script src="/opdracht alles/opdracht/index.js" defer></script>
</head>

<body>

    <header class="header-nieuw-west" id="menu-top">
        <section class="headerLogo">
            <p class="textLogo">BUURTCAMPUSKRANT</p>
        </section>
        <button class="main-nieuw-west" onclick="openMobileNav()" id="hamburgerMenuKnop">menu</button>
        <nav id="mobileNav" class="primary-color-nieuw-west">
            <button class="buttonMenu" onclick="closeMobileNav()">x</button>
            <ul id="navListMobile">
                <li><a id="mobileNavKnop" class="primary-color-nieuw-west" href="index.html">Algemeen</a></li>
                <li><a id="mobileNavKnop" class="primary-color-nieuw-west" href="Zuidoost.html">Zuidoost</a></li>
                <li><a id="mobileNavKnop" class="primary-color-nieuw-west" href="Oost.html">Oost</a></li>
                <li><a id="mobileNavKnop" class="primary-color-nieuw-west" href="Nieuw-West.html">Nieuw-West</a></li>
            </ul>
        </nav>
        <nav class="navBar">
            <ul id="navList">
                <li><a id="navKnop" class="primary-color-nieuw-west" href="index.html">Algemeen</a></li>
                <li><a id="navKnop" class="primary-color-nieuw-west" href="/Zuidoost.html">Zuidoost</a></li>
                <li><a id="navKnop" class="primary-color-nieuw-west" href="Oost.html">Oost</a></li>
                <li><a id="navKnop" class="primary-color-nieuw-west" href="Nieuw-West.html">Nieuw-West</a></li>
            </ul>
        </nav>
    </header>
    <main>

        <p class="primary-color-nieuw-west" id="headerBuurtTitle">Nieuw-West</p>

        <div id="article-container" class="main-nieuw-west">
            <h1>
                Buurtcampus Nieuw-West: ‘Wij zitten in de haarvaten van de wijk’
            </h1>
            <p class="intro">
                De Buurtcampus werkt samen met de Openbare Bibliotheek
                Amsterdam (OBA) en is sinds deze samenwerking gevestigd
                op drie bibliotheeklocaties: OBA Linnaeus in Oost, OBA
                Ganzenhoef in Zuidoost, en OBA Geuzenveld in Nieuw-West.
                Rinke van Couwelaar is oud-projectleider bij de Buurtcampus en
                inmiddels met pensioen. Hij vertelt graag over het uiterlijk van
                de Buurtcampus en welke ideeën daarachter schuilgaan.
            </p>
            <p class="sideTitle">
                ‘Eigenlijk kennen wij hier iedereen’
            </p>
            <p>
            <p class="bold">Versterken en verbinden</p>
            <p>
                Het weekprogramma van de Buurtcampus in Nieuw-West is divers: de Wegwijssalon helpt bezoekers met welke
                vraag dan ook; het Taalcafé stimuleert het oefenen van de Nederlandse taal; Hulp bij digitaal helpt –
                zoals de titel al zegt – buurtbewoners digitaal vaardiger te worden. HvA-studenten van verschillende
                studierichtingen ondersteunen bewoners door hun kennis, opgedaan in de collegebanken, in de praktijk te
                brengen. Dat is geen éénrichtingsverkeer: de studenten leren op hun beurt veel van de bewoners zelf en
                zien zo op de Buurtcampus met eigen ogen wat werkt – en wat niet.
            </p>
            <p>
                Nieuw-West is de Buurtcampuslocatie met de meeste vaste programma’s. De Buurtcampus in Nieuw-West houdt
                zich veel bezig met het bestrijden van kansenongelijkheid in het onderwijs – iets waar leerlingen met
                een uitdagende sociale achtergrond of thuissituatie onevenredig vaak de dupe van zijn. Twee programma’s
                van de Buurtcampus Nieuw-West, de Bonusklas en de Keukentafel, zijn hier specifiek op gericht. Mieke:
                ‘De Bonusklas richt zich op spelenderwijs leren voor kinderen uit groep drie tot en met zes. Ze
                vergroten hun woordenschat, leerplezier en sociaal-emotionele vaardigheden, en ontmoeten kinderen van
                andere scholen uit de buurt. In groepjes van ongeveer twaalf worden ze begeleid door studenten
                Toegepaste Psychologie, Social Work en Pedagogiek.’
            </p>
            <p>
                Per jaar doen tachtig gezinnen uit de buurt mee aan De Keukentafel. Dit is een multidisciplinair
                programma waarbij eerstejaarsstudenten van diezelfde opleidingen ondersteuning bieden aan een gezin.
                ‘Daarbij leggen we de focus niet alleen op het kind, maar ook op de ouders. We willen de ouders er graag
                bij betrekken: we hopen dat die ook meer zelfvertrouwen krijgen. Vaak zeggen ouders tegen ons: “Doen
                jullie het maar, jullie weten het vast beter,” omdat ze bijvoorbeeld onzeker zijn over hun kennis van
                het
                Nederlands. Wij hopen juist hun thuisbetrokkenheid te vergroten, door ze te stimuleren om educatieve
                spelletjes te doen die makkelijk onderdeel kunnen zijn van de dagelijkse routine van een druk gezin –
                tijdens het koken oefenen met het berekenen van de hoeveelheid ingrediënten, bijvoorbeeld –, of de
                kinderen voor te lezen in hun moedertaal.’
            </p>
            <p>
                Terwijl wij koffiedrinken luistert een grote groep studenten in de OBA aandachtig naar een
                powerpointpresentatie van hun docent. Het zijn vierdejaarsstudenten Bestuurskunde, die in het projectvak
                De Rechtvaardige Stad onderzoek doen naar de publieke dienstverlening van de gemeente. Ze kijken naar de
                toegankelijkheid van diensten: hoe verloopt de interactie tussen burger en overheid? De andere projecten
                van de Buurtcampus dienen af en toe – soms geheel toevallig – als voedingsbodem. Barbara: ‘Studenten
                zien bijvoorbeeld, in de Wegwijssalon, precies waar iemand tegenaan loopt bij een aanvraag voor het
                kwijtschelden van de gemeentebelasting. Die praktijkervaring kunnen ze dan weer meenemen naar De
                Rechtvaardige Stad.’
            </p>
            <p class="bold">Lokaal aan het werk</p>
                De Buurtcampus is er om mensen uit de buurt te ondersteunen, en is er ook voor studenten, docenten en
                onderzoekers van de HvA. Barbara: ‘Het mooie van de Buurtcampus is dat we hier heel lokaal aan het werk
                zijn.’ Ze wijst om zich heen: ‘Eigenlijk kennen wij hier iedereen. Als er dus vanuit het onderwijs wordt
                gevraagd of wij “misschien iemand kennen die…”, dan is dat vaak ook zo.’ Mieke: ‘Wij zitten in de haarvaten
                van de wijk.’
            </p>
        </div>
    </main>
</body>

</html>
